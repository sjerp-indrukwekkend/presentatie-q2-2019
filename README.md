# Denken in componenten

Het probleem met een presentatie uitschrijven is dat je gereduceerd wordt tot soufleur, maar dan wat onderhandiger.
Affijn!
Componenten zijn de heetheid. Wat is het waarom zijn we er mee bezig?

## Wat zijn patronen en componenten?

In de basis: herbruikbare stukken ontwerp en code. 

In de praktijk: Een consistente set kleuren. Een consistente set knoppen, formulieren, headers.

Het betekent het een andere manier van denken. In plaats van een knop die hier oranje-x padding-y en typografie-z terwijl z'n broertje op de volgende pagina een net andere oranje, net andere padding en net andere typografie heeft... gaan we aanvaarden en internaliseren waar computers voor uitgevonden zijn: repetitieve taken uitvoeren. Vooraf gedefinieerde ontwerp-patronen worden algemeen toegepast. Websites bestaan uit legoblokken in plaats van unieke elementen.

### Ontwerp & online werken er samen aan
Michel is bijvoorbeeld bezig met software om 'patroonbibliotheken' te maken / genereren.
Ik ben bezig geweest om een componentenbibliotheek te programmeren en die [vind je ook op github](https://github.com/indrukwekkend/WP-componenten).

## 5 redenen voor patronen & componenten

1) Bevorderen de consistentie van je website.
2) Verhogen de productiviteit van je team.
3) Laat ontwerpers en programmeurs dezelfde taal spreken & bevorderen een sfeer van samenwerken.
4) Maakt testen eenvoudiger
5) Geven je project een toekomstbestendig fundament.

### Patronen & consistentie

Ontwerpen in patronen betekent een consistentere en meer samenhangende ervaring.
Dat betekent dat klanten je website sneller en eenvoudiger bedrijpen.
Dus meer conversie.

Het typische element hierin zijn knoppen.

Hieronder een voorbeeld van hoe het mis kan gaan, wat ten dele onze schuld, ten dele die van de klant is.

*Vitasys knoppen*
![vitasys knoppen](http://indrukwekkend.nl/presentatie-sjerp/vitasys-knoppen.png)

Hieronder een voorbeeld van patronen.

*46 van knoppen*
![46 van knoppen](http://indrukwekkend.nl/presentatie-sjerp/46-van-knoppen.png)

### Patronen & productiviteit

Ontwerpen in patronen betekent dat programmeurs vaker brokstukken kunnen herbruiken.
Ook hoeven programmeurs minder na te denken over wat een ontwerper bedoelt omdat ze, net als een bezoeker, patronen herkennen. 

Dit betekent dat de 'moeilijke logica' (in een ideale wereld) maar één keer geschreven hoeft te worden en het in elkaar klikken van een site 'slechts' een implementatie wordt - iets wat iedereen kan op ons eiland.

*Hero voorbeeld*

![hero](http://indrukwekkend.nl/presentatie-sjerp/hero.png)

*rij knoppen*

![hero](http://indrukwekkend.nl/presentatie-sjerp/rij-knoppen.png)

*Dit kostte 15 minuten*

[Indrukwekkend blog](https://indrukwekkend.nl/blog/)


### Patronen & communicatie

Door gezamenlijke basis af te spreken snappen alle betrokkenen beter wat wat betekent en kunnen ze eenvoudiger meepraten. De patronen zijn de onderlinge taal. Samenwerking wordt hierdoor ook gesterkt, terwijl ruis (miscommunicatie, ergernis, vergaderingen) wordt verminderd.

*Componenten DSM 46 van*
![hero](http://indrukwekkend.nl/presentatie-sjerp/gezamenlijke-taal.png)

### Patronen & testen 

Door het aantal 'unieke punten' terug te brengen wordt testen eenvoudiger. Een component hoeft (bijna) maar één keer getest te worden op cross-browser prestaties, prestaties en toegankelijkheid. Dit verhoogt productiviteit van het team en de kwaliteit van het product.

[Patricks componentenlijst voor Velota](http://construction.meerindruk.nl/)

### Patronen & toekomst

Door vanaf een patronenbibliotheek te werken ben je toekomstbestendiger. Als enkelvoudige-waarheidsbron is het een referentiebron. Wijzigingen doorvoeren is eenduidiger. Aan de programmeerkant bubbelen wijzigingen ook naar hun juiste plek omhoog als ze in een component worden toegepast. Zo is de code is beter te beheren. 

Doordat dezelfde code vaker wordt gebruikt, en het bij ieder gebruik verbeterd wordt, worden langzaam de componenten sterker.

## Snappen we componenten en patronen nu?
Nee. Dit wordt een leer- en ontdekkingstocht waarbij we allemaal onze rol hebben te spelen en we ondogmatisch met huidige en nieuwe kennis om dienen te gaan. Er is geen ruimte voor traditie op het web.
